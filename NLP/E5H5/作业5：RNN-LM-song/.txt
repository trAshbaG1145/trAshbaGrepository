
春眠不觉晓，处处闻啼鸟。夜来风雨声，花落知多少。
床前明月光，疑是地上霜。举头望明月，低头思故乡。
红豆生南国，春来发几枝。愿君多采撷，此物最相思。
松下问童子，言师采药去。只在此山中，云深不知处。
空山不见人，但闻人语响。返景入深林，复照青苔上。
白日依山尽，黄河入海流。欲穷千里目，更上一层楼。
千山鸟飞绝，万径人踪灭。孤舟蓑笠翁，独钓寒江雪。
月落乌啼霜满天，江枫渔火对愁眠。姑苏城外寒山寺，夜半钟声到客船。
朝辞白帝彩云间，千里江陵一日还。两岸猿声啼不住，轻舟已过万重山。
故人西辞黄鹤楼，烟花三月下扬州。孤帆远影碧空尽，唯见长江天际流。
离离原上草，一岁一枯荣。野火烧不尽，春风吹又生。
国破山河在，城春草木深。感时花溅泪，恨别鸟惊心。
小时不识月，呼作白玉盘。又疑瑶台镜，飞在青云端。
慈母手中线，游子身上衣。临行密密缝，意恐迟迟归。
君自故乡来，应知故乡事。来日绮窗前，寒梅著花未。
好雨知时节，当春乃发生。随风潜入夜，润物细无声。
两个黄鹂鸣翠柳，一行白鹭上青天。窗含西岭千秋雪，门泊东吴万里船。
黑云压城城欲摧，甲光向日金鳞开。角声满天秋色里，塞上燕脂凝夜紫。
独在异乡为异客，每逢佳节倍思亲。遥知兄弟登高处，遍插茱萸少一人。
黄河远上白云间，一片孤城万仞山。羌笛何须怨杨柳，春风不度玉门关。
葡萄美酒夜光杯，欲饮琵琶马上催。醉卧沙场君莫笑，古来征战几人回。
秦时明月汉时关，万里长征人未还。但使龙城飞将在，不教胡马度阴山。
向晚意不适，驱车登古原。夕阳无限好，只是近黄昏。
去年今日此门中，人面桃花相映红。人面不知何处去，桃花依旧笑春风。
清明时节雨纷纷，路上行人欲断魂。借问酒家何处有，牧童遥指杏花村。
远上寒山石径斜，白云生处有人家。停车坐爱枫林晚，霜叶红于二月花。
人间四月芳菲尽，山寺桃花始盛开。长恨春归无觅处，不知转入此中来。
煮豆燃豆萁，豆在釜中泣。本是同根生，相煎何太急。
风急天高猿啸哀，渚清沙白鸟飞回。无边落木萧萧下，不尽长江滚滚来。
昔闻洞庭水，今上岳阳楼。吴楚东南坼，乾坤日夜浮。
晚年惟好静，万事不关心。自顾无长策，空知返旧林。
青山隐隐水迢迢，秋尽江南草未凋。二十四桥明月夜，玉人何处教吹箫。
绿蚁新醅酒，红泥小火炉。晚来天欲雪，能饮一杯无。
寒雨连江夜入吴，平明送客楚山孤。洛阳亲友如相问，一片冰心在玉壶。
故园东望路漫漫，双袖龙钟泪不干。马上相逢无纸笔，凭君传语报平安。
春潮带雨晚来急，野渡无人舟自横。
春城无处不飞花，寒食东风御柳斜。
空山新雨后，天气晚来秋。明月松间照，清泉石上流。
竹喧归浣女，莲动下渔舟。随意春芳歇，王孙自可留。
红颜弃轩冕，白首卧松云。
君问归期未有期，巴山夜雨涨秋池。何当共剪西窗烛，却话巴山夜雨时。
锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。
沧海月明珠有泪，蓝田日暖玉生烟。此情可待成追忆，只是当时已惘然。
相见时难别亦难，东风无力百花残。春蚕到死丝方尽，蜡炬成灰泪始干。
昨夜星辰昨夜风，画楼西畔桂堂东。身无彩凤双飞翼，心有灵犀一点通。
来是空言去绝踪，月斜楼上五更钟。梦为远别啼难唤，书被催成墨未浓。
重帷深下莫愁堂，卧后清宵细细长。神女生涯原是梦，小姑居处本无郎。
风波不信菱枝弱，月露谁教桂叶香。直道相思了无益，未妨惆怅是清狂。
君不见黄河之水天上来，奔流到海不复回。君不见高堂明镜悲白发，朝如青丝暮成雪。
人生得意须尽欢，莫使金樽空对月。天生我材必有用，千金散尽还复来。
烹羊宰牛且为乐，会须一饮三百杯。岑夫子，丹丘生，将进酒，杯莫停。
与君歌一曲，请君为我倾耳听。钟鼓馔玉不足贵，但愿长醉不复醒。
古来圣贤皆寂寞，惟有饮者留其名。陈王昔时宴平乐，斗酒十千恣欢谑。
主人何为言少钱，径须沽取对君酌。五花马，千金裘，呼儿将出换美酒，与尔同销万古愁。
抽刀断水水更流，举杯销愁愁更愁。人生在世不称意，明朝散发弄扁舟。
宣州谢朓楼饯别校书叔云。弃我去者，昨日之日不可留。乱我心者，今日之日多烦忧。
长风万里送秋雁，对此可以酣高楼。蓬莱文章建安骨，中间小谢又清发。
俱怀逸兴壮思飞，欲上青天揽明月。
日照香炉生紫烟，遥看瀑布挂前川。飞流直下三千尺，疑是银河落九天。
李白乘舟将欲行，忽闻岸上踏歌声。桃花潭水深千尺，不及汪伦送我情。
岐王宅里寻常见，崔九堂前几度闻。正是江南好风景，落花时节又逢君。
好雨知时节，当春乃发生。随风潜入夜，润物细无声。
野径云俱黑，江船火独明。晓看红湿处，花重锦官城。
丞相祠堂何处寻，锦官城外柏森森。映阶碧草自春色，隔叶黄鹂空好音。
迟日江山丽，春风花草香。泥融飞燕子，沙暖睡鸳鸯。
两个黄鹂鸣翠柳，一行白鹭上青天。窗含西岭千秋雪，门泊东吴万里船。
月黑雁飞高，单于夜遁逃。欲将轻骑逐，大雪满弓刀。
天街小雨润如酥，草色遥看近却无。最是一年春好处，绝胜烟柳满皇都。
渭城朝雨浥轻尘，客舍青青柳色新。劝君更尽一杯酒，西出阳关无故人。
水光潋滟晴方好，山色空蒙雨亦奇。欲把西湖比西子，淡妆浓抹总相宜。
